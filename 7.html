<!DOCTYPE html>
<html lang="en">
<head>
    <meta charset="UTF-8">
    <title>Александрійський маяк</title>
</head>
<body background="phon.png">
    <h3><a href="index.html">На головну сторінку</a></h3>
    <h3>Александрійський маяк</h3>    
    <img src="7.jpg">
    <p>
        <b>Александрі́йський маяк</b> або <b>Фаро́ський маяк</b> — одне з Семи чудес стародавнього світу, що знаходилося на острові Фарос 
        (сьогодні мис у межах міста Александрія в Єгипті). Завдяки своїй висоті й системі вогнів, маяк гарантував морякам безпечне плавання 
        у Велику гавань Александрії. Упродовж всього існування маяк був третьою найвищою спорудою на Землі (після пірамід Хеопса та Хафри). 
        Використовувався як за античності, так і мусульманського панування. Внаслідок низки землетрусів маяк поступово руйнувався і після 
        1303—1323 років остаточно перестав функціонувати. В XV ст. на місці маяка збудували фортецю Кайтбея.
    </p>
    <h3>Вигляд і будова</h3>
    <hr>
    <img src="71.png">
    <p>
        Александрійський маяк був найбільшим маяком з усіх, збудованих доти. Він виконував подвійну функцію: вказував кораблям шлях у гавань, 
        і попереджав про підводні камені. За сучасними оцінками, висота маяка складала від 100 до 140 м. Найдавніші античні джерела описують 
        маяк як просто вежу, завдяки своїй висоті добре помітну здалеку. Пізніші ж писемні пам'ятки, такі як праці Плінія Старшого, зазначають 
        про вогонь, який горів на верхівці, вказуючи шлях кораблям уночі[1]. Стацій порівнював його світло з місяцем, а Йосип Флавій стверджував, 
        що його було видно за 300 стадій, ще за день до прибуття корабля в гавань (тобто, за майже 70 км).
    </p>
    <p>
        Згідно зі Страбоном, Маяк був роботою архітектора Сострата з Кніда, але він, можливо, був лише фінансовим спонсором проєкту. 
        Споруда розташовувалася на самому краю вапнякового острівця Фарос, поєднаного з материком дамбою під назвою Гептастадіон завдовжки 
        близько 1,2 км. Маяк, як повідомляє Посейдіпп, був присвячений двом богам: Зевсу Сотеру (Завсу Рятувальнику) та Протею. 
        Сострат же стверджував, що споруда присвячена всім богам-захисникам, над яким Зевс головує.
    </p>
    <p>
        Більшість джерел погоджуються, що маяк був білий і поділявся на три частини: нижня — прямокутна, середня — восьмикутна 
        (символізуючи вісім напрямків вітрів), а верхня — кругла. Географ аль-Балаві у 1165 виконав найдетальніші заміри споруди, якою вона була 
        на той час (середня та верхня частини в той час вже не існували), та визначив висоту нижньої частини в 77 м, і оцінив середню — в 37 м, 
        і верхню — в 10 м (до маяка було додано купол заввишки ще 7 м).
    </p>
    <p>
        За античності споруду увінчувала статуя Зевса Сотера. Оскільки в Єгипті було мало дерева, для підтримання вогню спалювали коріння папіруса 
        та нафту. Дим від горіння слугував додатковим вказівником кораблям[2]. Середньовічні арабські письменники описували великі проходи 
        всередині, якими міг пройти навіть вершник, та пандус, що піднімався навколо нижньої частини вежі, ведучи до входу, і внутрішні сходи, 
        які вели до верхніх поверхів. Це суперечить зображенням з монет, на яких вхід до вежі знаходиться біля основи. Згідно з арабськими 
        записами, світло сонця та вогню відбивало в далечінь дзеркало (ймовірно, виготовлене з полірованої бронзи). Аль-Ідрісі, географ, 
        який відвідав Александрію в 1154 році, прокоментував фундамент Фароса, що він складений з каменів, скріплених свинцем. Китайський 
        мандрівник XII — початку XIII ст. Чжао Жугуа оцінив висоту маяка в 200 чжанів (660 м, що очевидно є перебільшенням), він описував складне 
        влаштування вежі та її оборонні функції. На його думку, дзеркало на верхівці дозволяло бачити наближення ворогів. Таку думку поділяли 
        Генріх Вільгельм Йосіас Тьєрш і Бенедикт Ґотхелф Тойбнер, котрі в 1909 році запропонували, що маяк міг слугувати величезним телескопом.
    </p>
    <p>
        Зображення маяка карбувалося на імператорських монетах міста (від Доміціана до Коммода, 81-192 рр. н. е.), на яких чітко видно велику 
        вузьковіконну вежу, увінчану монументальною статуєю та двома меншими фігурами бога Тритона, що дме в мушлю. Фарос також з'являвся на 
        античних мозаїках і саркофагах, що підтверджує його широку славу.
    </p>
</body>
</html>